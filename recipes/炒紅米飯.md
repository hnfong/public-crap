# 炒紅米飯

原來就咁炒紅米飯都唔錯。

紅米、藜麥，用電飯煲(慢)煮。我自己會落少少鹽，但可能落唔落都唔係好大分別。煮好攤凍之後，落鑊用油炒。中火 ok。油落多少少都唔怕。撈啲醬入去。我用柱侯醬，但我估南乳都得。再唔係落豉油都 ok。

炒好就食得。又或者可以加啲切絲耶菜或切片芥蘭。


啲紅米唔炒返幾下，會有陣「膠膠哋」或者係好似生麵粉嘅味。炒完就幾香。

[ so99ry 冇圖。 ]
