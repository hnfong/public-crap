# 益力多 Gin

(後記：感覺上只有「季の美」嘅Gin先啱味。)

屋企雪櫃時常有益力多，我都成日飲。有日，攞起支益力多，忽然想飲少少酒。倒啲 gin 落去，感覺都幾夾。然後，稍為改良，就成為呢個「益力多 Gin」了。

因為有咸檸檬，飲落去有少少似七仔買到嗰種咸柑桔檸檬。加水係個人口味問題，我唔鍾意太甜嘅 cocktail。唔使多，10ml 左右就夠。或者唔加都得，自己試。

益力多 Gin

- 益力多 半樽
- 咸檸檬 少少
- 冰
- 水 少量
- gin 隨心

Yakult Gin

- Half bottle of Yakult
- Preserved (salted) Lemons
- Ice cubes
- Tiny amount of water
- Gin, to taste
