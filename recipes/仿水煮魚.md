# 仿水煮魚

愛人鍾意食水煮魚但唔食得辣，成日提自己用蕃茄整嘅水煮魚。而佢平時係唔煮嘢嘅，所以應該都係幾鍾意。

所以作為家庭煮夫嘅我就試下整。

個樣都似似哋。味道唔錯。

材料：

- 幾嚿蕃茄
- paprika 粉若干 (大約兩湯匙)
- 花椒若干 (大約兩湯匙) - 如果怕麻可以 skip
- 小豆蔻 (cardamon) 酙量
- 少量上湯/湯精華 etc. (我用咗啲 vegetable stock concentrate)
- 鹽少量 (一兩茶匙)
- 辣椒醬/豆瓣醬少量 (要少到落咗唔覺辣嘅)
- 芽菜
- 魚/肉

煮法

1. 蕃茄+鹽+水 慢火煮30-60分鐘，煮到爛，如果水乾就加水
2. 落埋其他調味料，煮多一陣，試味，自已調整
3. 落埋芽菜同魚，煮到熟就得

