# 蛋黃撈蛋白炒飯

上回提到先煮蛋白再撈蛋黃嘅炒蛋方法，今次 show 返張同用樣道理整嘅炒飯。

望落去冇咩特別，但食落有少少「雞蛋撈飯」嘅感覺，真係好好味。當然，今次用咗啲疑似係「雲南（買嘅）火腿」嘅鹹肉嚟整，仲要落得唔少，偏鹹，但我不嬲唔介意啲嘢食重口味，本身食剩一半，啱啱忍唔住都係食埋先瞓。

記返低啲食材先：（包裝）木耳榨菜絲、另再加多少少黑木耳、鹹肉、蛋、油、飯。
