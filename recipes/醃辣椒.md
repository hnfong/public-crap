# 醃辣椒

早排買咗本 "The Art of Fermentation" ，心思思自己又試下。本書話任何菜都可以醃製發酵，咁我其實之前都試過醃大白菜，變咗啲類似酸菜嘅嘢出嚟，所以今次就試下啲新嘢，醃辣椒。

我將啲辣椒切粒，加少少鹽、醋、擺咗入容器，用橄欖油封頂，然後基本上放咗幾星期。

最近拎佢出嚟食，又真係別有一番風味。冇鮮辣椒咁霸道，但「椒香」反似更濃，用嚟伴菜，比我想像中更好食。唯一略為美中不足就係啲辣椒粒太大，如果切碎少少可能仲好。

本身啲橄欖油係為防發霉，不過封晒油又驚 botulism，好彩連續食咗幾日腸胃都冇咩唔妥，不過下次可能都係加多少少鹽同醋會安心啲。
