Do not explain your translations. Just give me the translated text.

If in doubt, use a more literal translation.

---

《張釋之馮唐列傳》
张廷尉释之者，堵阳人也，字季。有兄仲同居。以訾为骑郎，事孝文帝，十岁不得调，无所知名。释之曰：「久宦减仲之产，不遂。」欲自免归。中郎将袁盎知其贤，惜其去，乃请徙释补謁者。释之既朝畢，因前言便宜事。文帝曰：「卑之，毋甚高論，令今可施行也。」於是释之言秦漢之閒事，秦所以失而漢所以興者久之。文帝称善，乃拜释之为謁者仆射。
释之从行，登虎圈。上问上林尉诸禽兽簿，十余问，尉左右视，尽不能对。虎圈嗇夫从旁代尉对上所问禽兽簿甚悉，欲以观其能口对响应无穷者。文帝曰：「吏不当若是邪？尉无赖！」乃詔释之拜嗇夫为上林令。释之久之前曰：「陛下以絳侯周勃何如人也？」上曰：「长者也。」又復问：「东阳侯张相如何如人也？」上復曰：「长者。」释之曰：「夫絳侯、东阳侯稱為長者，此兩人言事曾不能出口，豈斅此嗇夫諜諜利口捷給哉！且秦以任刀笔之吏，吏争以亟疾苛察相高，然其敝徒文具耳，无惻隐之实，以故不闻其过，陵迟而至於二世，天下土崩。今陛下以嗇夫口辩而超迁之，臣恐天下随风靡靡，争为口辩而无其实。且下之化上疾于景响，举错不可不审也。」文帝曰：「善。」乃止不拜嗇夫。
上就车，召释之参乘，徐行，问释之秦之敝。具以质言。至宫，上拜释之为公车令。
頃之，太子与梁王共车入朝，不下司马门，於是释之追止太子、梁王无得入殿门。遂劾不下公门不敬，奏之。薄太后闻之，文帝免冠谢曰：「教儿子不谨。」薄太后乃使使承詔赦太子、梁王，然後得入。文帝由是奇释之，拜为中大夫。
頃之，至中郎将。从行至霸陵，居北临厕。是时慎夫人从，上指示慎夫人新丰道，曰：「此走邯鄲道也。」使慎夫人鼓瑟，上自倚瑟而歌，意惨悽悲怀，顾謂群臣曰：「嗟乎！以北山石为槨，用紵絮斮陈，蕠漆其閒，岂可动哉！」左右皆曰：「善。」释之前进曰：「使其中有可欲者，虽錮南山犹有郄；使其中无可欲者，虽无石槨，又何戚焉！」文帝称善。其後拜释之为廷尉。
頃之，上行出中渭桥，有一人从桥下走出，乘輿马惊。於是使骑捕，属之廷尉。释之治问。曰：「县人来，闻蹕，匿桥下。久之，以为行已过，即出，见乘舆车骑，即走耳。」廷尉秦当，一人犯蹕，当罚金。文帝怒曰：「此人亲惊吾马，吾马赖柔和，令他马，固不败伤我乎？而廷尉乃当之罚金！」释之曰：「法者天子所与天下公共也。今法如此而更重之，是法不信于民也。且方其时，上使立诛之則已。今既下廷尉，廷尉，天下之平也，一倾而天下用法皆为轻重，民安所措其手足？唯陛下察之。」良久，上曰：「廷尉当是也。」
其後有人盗高庙坐前玉环，捕得，文帝怒，下廷尉治。释之案律盗宗庙服御物者为奏，奏当弃市。上大怒曰：「人之无道，乃盗先帝庙器，吾属廷尉者，欲致之族，而君以法奏之，非吾所以共承宗庙意也。」释之免冠顿首谢曰：「法如是足也。且罪等，然以逆顺为差。今盗宗庙器而族之，有如万分之一，假令愚民取长陵一抔土，陛下何以加其法乎？」久之，文帝与太后言之，乃许廷尉当。是时，中尉条侯周亚夫与梁相山都侯王恬开见释之持议平，乃结为亲友。张廷尉由此天下称之。
后帝崩，景帝立，释之恐，称病。欲免去，惧大诛至；欲见谢，則未知何如。用王生计，卒见谢，景帝不过也。
王生者，善为黄老言，处士也。尝召居廷中，三公九卿尽会立，王生老人，曰「吾韤解」，顾谓张廷尉：「为我结韤！」释之跪而结之。既已，人或谓王生曰：「独柰何张廷尉，使跪结韤？」王生曰：「吾老且賤，自度终无益于张廷尉。张廷尉方今天下名臣，吾故聊辱张廷尉，使跪结韤，欲以重之。」诸公闻之，贤王生而重张廷尉。
太史公曰：张季之言长者，守法不阿意；冯公之论将率，有味哉！有味哉！语曰「不知其人，视其友」。二君之所称誦，可著廊庙。书曰「不偏不党，王道荡荡；不党不偏，王道便便」。张季、冯公近之矣。
 [end of text]


