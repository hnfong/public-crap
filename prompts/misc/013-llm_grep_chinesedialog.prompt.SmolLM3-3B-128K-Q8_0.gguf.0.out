<think>

</think>
1:# 呆總嘅老豆
2:
3:
4:「轟隆！」
5:
6:平靜嘅夜空，竟然響起乾雷。
7:
8:「啊～！」老夫同漢昭烈帝一樣係蓋世英雄，立即虎口劇震，筷子連同夾緊嗰嚿叉燒一齊跌咗落地。「⋯⋯嚇死老夫喇。」
9:
10:我望住屋外天色，月光一早被黑雲淹沒，濕氣極重。欽天監今次仲唔掛黑色暴雨警告的話，聽朝睇怕會有十萬人上書皇上，叫佢炒咗嗰班粉腸。
11:
12:「轟隆！」 呢次雷聲，果然帶來傾盤大雨，屋外屋頂雨聲不絕。
13:
14:我喺呢間屋已經孤獨度過十八個寒暑，屋頂落雨嘅滴嗒聲每一個細節，一早了然於胸。
15:
16:
17:
18:
19:屋頂 ⋯⋯ 多咗一個人。
20:
21:我手握劍柄，六神歸一，留心傾聽。果然有人喺屋頂跳落後庭院！輕盈嘅腳步聲極之細微，來者顯然學過輕功。如果唔係忽然落大雨，敵人嘅突襲可能已經得手。
22:
23:腳步聲越嚟越近，我腰間寶劍出鞘嘅一刻，廳門已經「嘭！」一聲被踢爆。
24:
25:好在老夫力拔山河氣蓋世，雖然咁樣斬法我把寶劍肯定見財化水，但刀劍相交嘅時候，我感覺到對方力氣似乎比我大大不如。
26:
27:「哼，大膽狂徒，你係邊個！點解要暗算老夫！」
28:
29:「你做咁多傷天害理嘅事，今日我要替天行道！」聽黑衣人嘅聲音，竟然似係女人。難怪我同佢對打可以力拔山河。平時我邊有咁大力？佢口裡強硬，卻一個翻身跳出牆外，似乎想逃走。
30:
31:
32:
33:我提劍急追，佢見我迫近，回身一劍，刺中我右肩。我「屌」一聲，寶劍亂揮，斬中佢手腕。
34:
35:此時大雨已經停止，烏雲漸散。月光之下見到黑衣人喺泥地上不斷掙扎，卻已經無力起身再戰。黑衣人嘅臉相有點似曾相識，我再望返佢把劍，大吃一驚。咦！呢把咪係我以前嘅倚天劍？！
36:
37:呢把劍係當年黨主席賜我嘅禮物，劍身刻有「HARRRR～！！

