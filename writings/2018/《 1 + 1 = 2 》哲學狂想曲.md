# 《 1 + 1 = 2 》哲學狂想曲

![我畫架！](data:image/jpeg;base64,/9j/4AAQSkZJRgABAQEASABIAAD/2wBDACgcHiMeGSgjISMtKygwPGRBPDc3PHtYXUlkkYCZlo+AjIqgtObDoKrarYqMyP/L2u71////m8H////6/+b9//j/2wBDASstLTw1PHZBQXb4pYyl+Pj4+Pj4+Pj4+Pj4+Pj4+Pj4+Pj4+Pj4+Pj4+Pj4+Pj4+Pj4+Pj4+Pj4+Pj4+Pj4+Pj/wgARCAD6APoDAREAAhEBAxEB/8QAGQABAQEBAQEAAAAAAAAAAAAAAAMCAQQF/8QAGAEBAQEBAQAAAAAAAAAAAAAAAAECAwT/2gAMAwEAAhADEAAAAfVYAAOHzcL88kAAAALHtr6NdAAAAAAABk8OXcZ3mAAAAAZtz117LaIAAAAAAIL48SuM6kAAAAAA5bDevZq+iwAAAAAcPnYW55IAAXF3uYIAAAWHTX0tugAAAAHlllzxvMAABZ67bnLsyAAAMatem/VYAAAAJL4MT0c8kKQAAAAAAAR6b927RAAAAIr4ueb4mbrF9FM+XqAADi8t1MgAAZtx019HQAAADyyz5Y1IXN1qZIAAOXWb03niBm61IQCW9ejevTYAAAPLLLnnecgFICjhjVpnJc1qQS16esUzxALntr3UAAAPHLjljcgxrrm9K48wnrRrUsty3PEt3q1xgAAAseuvpaAAADwy555pnILw6gLDpuuLyp6yl6lsYAAALDrr6egAAAivm5Z3nILLfq3nzamRPWuN7iWp0pnGpABy2WrTMnvXu3aIAAAIL5uWaZyC5utTJAWHTdcUS3L8+YAKBLdav0dAAAAOHzsrcsAAubdTIjvdM6EtZvjAE9dzVM+cgh039Hd0gAAAHmljzzvOQOXWL3pnzkjvdM6E9ZtjAHLrLe5zIC47a99AAAADxxPnNSaggAjvdM6E9ZtjAAAAEOm/obu0AAAAElxHmzGZXOQIb3XOhLWb4wBm3UcM3pucyYtt136bAAAAABBfNyzTOQIdOlcUS3L88EEN6vicM667zyJm2/bd0AAAAAEl8OJfngFh03XFGNNZ57kL5+muxXM1MgT1r19dVQAAAAAZPnYVxnUnLZa3TNHCe87zMavZd5vWOmL0pnjPWvR016LAAAAAAOHhjvLIxrpvIDhyumLMalcTeZy71OcemvbvVUAAAAAAHD5+XMzs3uABPU4lc51Ga1Jm2erbd9lAAAAAAAAeCVyvQcrO4rXPO8zhytSYt3137LAAAAAAAAB87N3zoE9T3dG088vmzO5md2h2vdQAAAAAAAAwvg5qZoE9T39G0GSS0NoAAAAAAAAAPLLHndQBPU9/RtAAAAAAAAAAAAPm4tMUAT1Pd0UQAAAAAAAAAAAeWWPO6gAcrG57dKoAAAAAAAAAAJr4cKYo4AZ07GbLbeywAAAAAAAAADzSyMx0mC1RPQefLhfT22AAAAAAAAAAACa9Nphdpk4u0AAAAAAAAAAAAAAAAAAAAAA//8QAJhAAAgECBwEAAwEBAQAAAAAAAQIAEQMQEjAgMSEyQCITM0JBUP/aAAgBAQABBQLcegPyOmrZCDUfAxyguzwLTUIiuUiuG17j5RQmLxqnsUIiXcx1D0B+Tb82kwpBxp3miimhQwdaLCsstp3GyqB8hFIjZl0boGRVrgcBxurSA6DCoU5H0bzRehhl0CJQ7CdrA1tNUaF5YpronhTXEGuwc7LX9NC+YvGDbHEBqIeoOwxqQaaK/i+he9rsoNnkwwGkWL2dD22hd/mnGwYuIOIR2egooNhNJngYTt2VAuje8Jsy7R02B9byna/g+iewRkfbmxb1gPeJ542HlWDDRupWKa7DgOI3vBfeJEpttdXNK4hqGlRub3gPej2CrZhpNbUz9S07SKSTj/vD/eJNMa4txY86l7wvGI9YHnE9tDKYt5s+NS4Kog7xXnBuF4wB7qxg2Pxa/nqMKqDlgNcDwuwHKc8JLQLgDWE0lTgyyz41aCOmQqahuF42UGGbAMIe5TAkk21yjWIqCrJC1VXjYWmUmAAYZRgTSZ5aU1+G6AG2BWeOuQ5xgTSBgcGNJaQ1+I/lcxaJ0hAMa0KVKwNAuZsjiLbYt8TGirsaJ4wIDD9SxVC/LeaDjFonj6fT7G4tmqfReeAU2mKSkVw3zu2VR2dpNJWsyy3c+Z7eZv1NMtyfrdp5b0xskT/r2xQNCay0zV+gopgUAwqGwyrMizj/AM3/xAAjEQEAAQQCAgIDAQAAAAAAAAABETAAECACQAMTEjEhUFGA/9oACAEDAQE/Ad39BPem2vNdoetpFZoHli1lon6EqLjiS36uNAJt4pQKjn58qHHlDN8/J8jSNSm0k24cwIvyPF+q7nxxP5vnx4/HJqW9NoGYw9N0PGXyIcmrtFxUdPmmploT0oyZdPFxH7t8X80KjoMN+0cmXQ5J9X7eXRjcy9iLdDLv63JXdCifi3yrkrtB0i3QrxQS4uMthLFviQnA9FspRYxbzXAdKN5zOY7UZjB3IuP8Gf/EACERAAEEAgMBAQEBAAAAAAAAAAERABAgMAIxQBIhQVFg/9oACAECAQE/Abkp3yWSuRWvR9M5g1z7HAmLUrmJXArOHU5SeoDkJgQcCYAwcZlcAa0SupxkJhDIkhKGoxbcyKasiBAH60X7hBxbYORJCsvbCAmLbmpnUswCwzUBX5aMDHtRan6JHGD0wcZskjiTxQVGQhKCg4k8UVrUZDq0sOJPGIHMdWQlPyfygCyk685zQ8SOKD4JWRzn2ptIe3Mo0AZprnIVkJAe1EV+WiNYLDSAegQyEY5e1VhIIhYA6KNPrNQGqNYWAFfnsAR5gfWRAC9Q01odX5/jDRgdTamvcNNe2a69s2B7JNgGjXsI0aMhgURj/Hf/xAAkEAABAwQCAgIDAAAAAAAAAAABEQAwQCEgMRASUCICMkFRYf/aAAgBAQAGPwLIu5lWhV/ye09ttaBWkymDVOgpOpkuaRfF9adDD28Aka8I0hEKvUitaIypnrhPACNKW7URKMtR7xSPsHekVrJZoZ9YHzK5iU0Sz6ajUVnfFBQIYb59jRIMhn2NQHd+u2hd2g49qM5Dm/FqXrkKpchU9R4BTCnyplXjT/TLR2L92vx5A/FTp2HFxxoP6jx3/8QAJRABAAICAQQDAAMBAQAAAAAAAREAMSEQIDBBUWFAcYGhkfFQ/9oACAEBAAE/IepqjIULNAgjtJJFnY2UjGH6IqvF1RqpkzvuCjqnRGvm5Jv139YqRyZpTcjvGQujg0ARD3VI+rtdg+Coya7CSQ0IxVJfjuQh5s3K89iLEUQ7LAiy/BjtyL5dFDTyTuPouovmxT589pDXxiwJeHqx8tUjrRUrCdhICsU489qIh5zQwvGbD23HXJ+0kMdAlEcdDNCuybOzLlivl0DPKhl4UKM3Gc8LB0fEyX09O6TEdlZPHNZjzkTi6McyE+uYMoVbLqFknYOyz7OEBYis3EOjZg5yUw+OBJFhpRAqnsJYJuwA33QuhsTtd1yfnMhPqueDul1OoMWeJHxYiaTrPl7Mpx/NxeiHtKEGujcOdwdWbF8DFbK7QEHDXgPSsEthMc4ed+htGk4UZJ5KS2O2AYmQuE5OgSVGtBxg5ydEnw2dBBHKSQ1aGHtmf8tF9KN56sHdk/dpGO2rKQ/FZpl7rPBUProeZ0Y9GSasE2f45njRs+e6/wC9iAnb0ZedS9GPwJIs3Lzmoj9vdnvjdkl66MzyJpzxWCbC68SlDbPQsKI7pEDyXeEsfjPcXl2VILD03SBq+y4u5HAgzEcBunKPT3lsipYJI3L00TfgugrTcyKzWKIX5q8fwOuncue+bYGvMTHsug89TBimzWEONkxxEmL+brT8+kBCOhYJrOsWFZLs4gTyELWbpX8+m5Hx0YlJA9U2BNx6KxCizfi24Zv8oJEB9OZfFOXoxL/R5jAvxv8Atwz6uoHnNMdDEv8AR+ysEtmRdUELwR9mD2ObE6RJFX1i/Hvp+vvvPil5IRxcWZsrFDT6WJm/F+stmPCf7YvKiN6fNNB8auIXzVSNZFV8ebAbofqyjv7JRXZssAePPFACDF/5V/4FAEBB/wCb/9oADAMBAAIAAwAAABC2204W2221U222222223m222220y2222220Z2222220fW222222S22zK222qG222224222yC2220q22222aWW2222222iW2222eLa223u222122223Oxy220i2xW062221C2q1Tyy2522G2221e0G1VHc2221e2222K2a2BAdW221G2222C1C2zLt22mvS2222K2N2wJC22QF22222u21K1Ja2xK1C22224W0NVJK2nK1W222226y21JK2222qW2222jLW3pe2tfS9W22222iW2JCW+cSsW22222yWwpD0Ly2oW22222mWjpYofUWpW222220l0JLQMzq2W222222nvJJXWW2+22222222jJBATO/W22222222lJOHTd2222222222NJeW2S2222222221RJeW22222222222lpJUW22222222222pJJDS22222222222FLbRPW2222222223CI1RF6222222222220SwkG2222222222222222222223/xAAhEQEAAgIDAQEAAwEAAAAAAAABEQAQIDAxIUBBUFFgYf/aAAgBAwEBPxDdR96hWXIPxQvbmGGgXnUcApMVEYeFTzKeBxCVpHhUcqvR8i/OSDBCNaPe6KCkSnAoaM8alz5RPAkS+BGg0k1QHGA3jAWDKRmeqYavzi7ZDqJJlUDCVIo/aOEZ4hpLopyyaV8B7Qji7ZKc9s+ZVMJWqXUJxUUA54KBqqy6LjHijPG9ahPVWd56566SLRvqqQw5RyCNIhsL0rjrnrozNf8ASrLLodcj/Sw7dc9eITrmZUAadM9dAnAKwVMlz255bnQ8JwlSUaM9udeaGWj3KeRQ0Q6D3nZVIwd00ks6QsY714l9gx+HwJNEN7U3mzNVUUlGhcfp8KDSDTWa0q4lgJ+nOJYCaowJ+Q0dGVYdU6sDQj5DR/gH6zV+s2j6Q2WzY+mbNKuk1/x3/8QAIREBAAICAwEAAwEBAAAAAAAAAREAITEgEDBAQVFhcVD/2gAIAQIBAT8Q5vSznyGGaOPjE3dL0ENB+PgaiYrFx7KGaFYLPsgY8P7akeAwzUlPq+Og7ql8QHNHzamg7j4TcebY8HRzZ/lEPMFrAnwYMtByeTWLjud3zUVEcBtROABmnilLTgkdguuhLmx5OgngN6umfY0PbXFy77cMWB6UkNSGLESrB4DDZM+LQ/l4S9mK7uhhmyhrlgqgjwCWLqeLwDLZjBRD3AxTD0AZuTNcvGRF/wB1ZSCfJu/CdWeGx3hLnNMM0HJ5gjPEJs4nlYcOBWHdSGO2RB5t3jgoaJ+65fHyFj+qss9jGqpPNJqGqs+PQcHpFig0hwO7xxIYoSxY/vuFHq0qzzcocNjoYZsDXCPVqgjhpHbzRHQJxWRF/KqFxwOZp7TrI62Lt2YqDZ0Gdf1u6IomwddPgp7g4aSguq7cJiyuWn70jRVM0Yv89HE0+BDuka34y7qcCrepxHUyL/uhHxOOASxQKll0JRVO4EfG8cNu4oLVFBjNS/iga+Rfjhtxj5mqXht9bxx2p9K1S8Rhmg6s/R+LtE3YmpFkqin70fmjpGgLNYqlALFZuKEp9Mf9T//EACoQAQABAwMEAQUAAgMAAAAAAAERACExQVEQMGEgcUCBobHBkdFQ4fDx/9oACAEBAAE/EPIypQhSJl93oAGDpEyw07xNZJj61hRJ+DIXGgpF9Afto7ww6gNAXWNaybnMS+1LxhZWeuxGn9jepYE7t2gBI626mlRxsOmlLHfDMj1TfwFaLe95aACCwebZLDftRzdADYGjL43vV4pkM9RnVzhttWeZR55qBCQYm1W1ZVl6I4RhpQtfV/HTixj+xVqhfG/MMhOY+C33AjJQypEgbPSJV1w3xRXOJscMCGBYXahioU96ZTlPOImb4AqSQM2kydCQl5pBV1obdJQzGfTSjAQ8IBEka9DtNAADB5xRGBikMgBmz4S4qpsUDKH0+BORApwjfF1Oi0CSEI/qg2FjXwCUMwxzCwE78IgyNKVK9nAIrAUEoEDflFhLqyEzV4gkDNo8TuAejC7EJd6YTIzzqkQ31qFF3k1zywH2pAVuWeGGzf70IDWl0PXu0BJMt3oGUGFImrjcoMOj0XGKx/5TkRMzPKDmgJBPrlBBw1JW3cS+6nXzp2aChMi0/PQJ1oVicrWoIA6DhLafmgE93lyjQmjMFGZplFlUTzZefwrPZLcTAZzThNaiBy3fEZROhUtn9oW7LZoRcifpFW9lkbnR7Ek+j/sUmLSbeGwDYaOLkgiOGrpxjn+MPGSUm5SAhBO9QSIIpGTBfaogDNn09IQ5CGt6Uh3PEGSAoUyzvbk/UjkSTovheJYAgGr6YizD/mjMa8lyub/aiaezUekWcjCGUp0nHgPGZGSoLLfV6CByF+PwOfyPAWMoald7/CjMacgwSNM6TIP06cmSNwZKMi5vpSqAtRct4/gcuFOq9LQRJCVbIcJs9OTzUVE1fUPCZitFemz6adFwxt4X/V+ucXv9eBBaV0qBhEk0bKkry3XvQyCYeCnL36pDefr1YIRkFKMM0eFz93n+daLk8zA4LVipeUbNYQh2KAADBwoovG4/rqiRYbS9quDHJYJq7sObxqVG7luARYKBglZgqToOxUVmT4GbrWQjMtvfVTPkCkCsz6vRS4TJwo9LRvd+QIOGkSJGmO1CFhsKEve7aUoLoFALkDmmBBKsUXs0rxpwwnZjFMg5Y6yKoUhUvFFVVYduzUCAZ0pR66F/vwRkD7rtf5S3UBWmJe9LEhNm1QkZ6GlDA21koM2TbjMGWzeruS0w65cTQABZwSR+qGVmw0IHe/iFl7vTUiHfNXS5u8KGwl7cPGlepRv90puDcZXX4R05EsbtBABpyTrStJjlcFX8UBmMs1YF4dduCdC1YBh2eGIhLekWMyHV+HC95W+nhPsTejssIb96gbHekOwXJW/ahcuTRtQIgGlqk7Blnal0CN0JTFsqde3w96xR7q19Dw++r7f+OXEweMApGuXK/FhzF36VDDnw++r7f+PkgiQBK1Pe0/48TZ7qQWBez5KCbsdtqsLlz4ye6l7BWTRoyB/qfHBs1Yd6RJKs31ecgGlBKwUASI+qiC7WrVrs0eXDtS/Uwx2fjPAASwmKctelS3J9RpiGBu4f81dKZKjWgbXli9ISQ2bNDQqymSpJQFjRO1WQK71egSkKFcKY+vyR7uRlqzqIk4iIoa4aAAAICrEWvSlf8CjAgwH+t//Z)

究竟 1 + 1 = 2 係咩意思？ 我以前一直覺得只係數字之間定義嘅關係。

近排唔知點解又諗返呢個無聊問題，有些少領悟，鳩噏一下。

我好好奇幼稚園老師點樣教「1+1=2」呢個概念。諗返都真係好複雜。對於大部份人嚟講，數學唔係一種研究形而上概念嘅學問，而係可以應用於現實生活嘅嘢。一個三歲細路唔會有興趣理會 Peano axioms 之下所定義嘅自然數，教佢 1 + 1 = 2 大概係要從實物開始，例如一個蘋果加一個蘋果就等於兩個蘋果，咁樣。

要識得將兩個蘋果加埋，睇嚟好似好容易，但其實要學識以下幾樣嘢：

1. 一個蘋果要當成「1」
2. 同類嘅嘢可以當係一樣嘅嘢
3. 兩堆一樣嘅嘢可以當成同一堆嘢

呢啲小學一年級都一定識嘅嘢，已經好少人去質疑。點解一個蘋果要當做「1」？點解明明啲蘋果嘅大細形狀都唔同，我哋都可以當佢哋一樣咁計數？就算啲嘢係一樣，點解要 group 起佢哋去計數？ 逐個去處理都得架。點解我要識得「三個蘋果」，而唔係「一個蘋果又一個蘋果又一個蘋果」？

或者呢啲問題真係搵嘢嚟拗。小學生都冇疑惑嘅嘢，點解要問咁多問題？

人類發明數字，作用係將 N 樣嘢，用 ~log(N) 嘅空間去描述。例如我有一百個橙，我想記錄我有一百個橙，可以咁樣寫：

```
「我有
橙橙橙橙橙橙橙橙橙橙
橙橙橙橙橙橙橙橙橙橙
橙橙橙橙橙橙橙橙橙橙
橙橙橙橙橙橙橙橙橙橙
橙橙橙橙橙橙橙橙橙橙
橙橙橙橙橙橙橙橙橙橙
橙橙橙橙橙橙橙橙橙橙
橙橙橙橙橙橙橙橙橙橙
橙橙橙橙橙橙橙橙橙橙
橙橙橙橙橙橙橙橙橙橙。」
```

但好明顯咁樣好浪費空間，所以一般係咁樣寫： 「我有 100 個橙。」

前者用 100x 咁多空間去紀錄，後者只係用咗 3 個 digit。大概係 N 同 log(N) 嘅分別。

但其實，我一百個橙每個都略有唔同。唔理得咁多啦，我冇時間去記錄每一個橙有咩特點。總之差唔多嘅橙就當係一樣，咁樣我就可以將需要處理嘅資訊減低好多。好多數學愛好者話數學係一門精準嘅學問，但數字之所以被發明，卻大概係因為呢啲咁「粗疏」嘅動機。諗起都覺得有趣。我認為，執著於對絕對精確嘅人，其實係唔會對現實世界嘅任何嘢做加數嘅。呢個世界根本冇兩樣嘢係一樣嘅，點解可以當佢哋係一樣而加埋佢？（所以呢類人好多時會去咗研究純數⋯）

事實上，近呢幾十年電腦資訊科技發達，我哋真係可以將全世界嘅橙逐個去處理。當然我哋唔可以無限細緻咁描述每一個橙啦，但如果約略描述每個橙嘅重量、顏色、品種、產地等等，都係一個 hard disk 可以裝到嘅資訊量。甚至要紀錄每個橙嘅 3d model，都唔係冇可能 （如果有機器 scan 個 3d model 的話）。所以其實，以而家嘅科技，我哋已經冇必要將一堆實實在在、各有不同嘅橙或蘋果，變成一個數字。

咁當然我係呃你嘅，加數點都要做。就算電腦真係可以輕易處理嗰幾十GB嘅數據，人類要理解大量資訊嘅時候，點都會想有啲統計數據。如果我話你聽，某部電腦儲存咗全世界所有橙嘅資料，你第一下就會問：「咁即係有幾多個橙唧？」唉，呢啲算唔算係「劣性難改」？冇計，大家都係幾歲大就學 1+1=2，所以搞成咁。何況，個電腦可以處理幾十GB嘅數據啫，人類就冇咁嘅本事喇，到最後都係要將 N 變成 log(N) 先可以理解。 (甚至我會話一般人有時會做 log(log(N)) 嘅簡化，所以「天文數字」好多時只睇 order of magnitude。）

有人話上帝創造宇宙用嘅語言係數學。我覺得呢樣嘢真係好神奇。如果上帝創造嘅宇宙真係有無窮嘅資訊處理力量，佢根本就唔需要發明數學公理。佢可以令每粒基本粒子都有獨一無二嘅特性，甚至有自己嘅物理定律。每個橙都唔同，但係點解每粒粒子都貌似一模一樣嘅呢？點解物理學嘅「力」(force?)，可以加得埋架呢？點解人類發明出嚟，本身用嚟粗疏咁做統計嘅數學，竟然同宇宙公理不謀而合？呢個問題大概係一個冇人可以解答嘅哲學問題。或者，我哋喺宇宙搵到越多符合數學嘅物理定律，就意味住上帝（或佢整出嚟嘅宇宙）處理海量資訊嘅能力都有某啲限制，所以先至要將某啲嘢變成數學公式，減少所需處理嘅資訊量。牛頓發明萬有引力之前，冇人估到原來天體嘅運動可以用幾條公式就計到出嚟。物理公式唔係必然嘅，只不過係我哋放眼宇宙，發現原來所有嘢都（似乎）可以用幾條公式去理解咋。

講咗一大堆廢話，其實都淨係講緊上述「 2. 同類嘅嘢可以當係一樣嘅嘢 」 引申出嚟嘅各種有趣(?!)問題。如果大家仲頂得順，我想講啲再無厘頭嘅問題，係關於「1. 一個蘋果要當成『1』」。

「一個蘋果要當成『1』」從字面睇已經好奇怪。我已經寫咗「一個」，咁當然係「1」啦，仲可以係啲咩？ 係嘅，當然係咁。但呢個問題係出於語言上嘅障礙。我講「一個蘋果」係隨便你去超市買到嘅、實實在在嘅蘋果。新鮮多汁嘅蘋果，你一啖咬咗落去，仲算唔算係一個蘋果？我諗大部份人都會姑且仲當佢係一個蘋果。咁咬多幾啖，仲算唔算？咬到一半，我諗任何小學生都會話：呢個唔係一個蘋果，係半個蘋果嚟！

問題嚟喇，呢個蘋果幾時由「一個」變成「半個」？可能有人話，個蘋果俾你咬一啖嗰陣就已經唔算係完整嘅蘋果。好，或者係咁啦，蘋果唔係一個好例子。不如講⋯⋯一碗飯？一碗白飯，香噴噴。我偷食一粒米，仲算唔算一碗飯？我要食幾多粒米，先至變成半碗飯？

呢啲問題冇答案嘅，純粹問下咁解。重點係，我哋雖然唔識答呢啲無厘頭問題，但我哋又可以將好多物件都判斷係「1」而唔係「0.99」，真係好神奇嘅事。

再神奇嘅事都仲有。喺現代社會，好多嘢都係工業制品，好方便咁一個個、一件件、一份份咁包裝。不過喺大自然裡面，其實好多嘢都係連埋一齊嘅。例如一棵蘋果樹，你可以話佢樹上有十個蘋果 (10)，但其實佢整體係一棵樹 (1)。不過呢棵樹又係森林嘅一部份，係大地嘅一部份，係地球宇宙嘅一部份。正如某啲人話齋：「Everything is connected」(我都唔知係邊啲人講，係咪 New Age?)。點解我哋要將蘋果樹上嘅蘋果當做一樣獨立嘅嘢呢？呢個係一個好深刻嘅哲學問題。我哋數蘋果樹上有幾多個蘋果，其實就係用一把概念刀，將蘋果從樹上切割落嚟。

某程度上呢種切割嘅觀點好符合科學精神。一個科學家想分析蘋果樹，會傾向先將樹切割成各種部份：樹幹、樹根、樹枝、葉、花、果實⋯ 等等，然後再逐一理解。呢種切割方式好似叫做「reductionism」，大概就係一種將問題切割再逐一分析嘅理念。某程度上，一個細路對住張圖，可以喺棵蘋果樹數 10 個蘋果出嚟，就係學識咗「將蘋果從樹切割出嚟」嘅技能。咁細個就學識點樣做科學觀察，人類真係前途無可限量呀。

但有時切割得太多，我哋會誤以為所有物件都真係獨立個體，忘記咗宇宙本身係渾然一體嘅。我哋將個蘋果切咗落嚟，就冇人關心蘋果樹，更加冇人關心蘋果樹身處嘅環境。某程度上，我哋教小朋友去計蘋果嘅加減乘除，其實係鼓勵緊「切割思維」，同時抑壓「渾一思維」。各位環保撚聽住喇，1+1=2嘅數學教育，阻礙小朋友發展環保意識。（究竟我係咪講笑呢？我都唔知道。）

當我哋將啲嘢當成「一個」獨立物體嘅時候，就好自然會忽略佢同宇宙萬物嘅微妙關係。我哋會抽空佢嘅背景，將佢變成抽象形而上嘅概念，然後將啲差唔多嘅嘢當成一樣，忽略每樣嘢獨有嘅特點，然後，我哋將佢哋加埋一齊。 1+1=2 嘅真諦，1+1=2 教識小朋友啲乜嘢理念，就係咁樣。從 1+1=2 之中，我哋睇到資本主義嘅盛行，睇到現代科學觀對幼兒教育嘅影響，睇到人喺宇宙裡面嘅卑微，甚至睇到上帝嘅極限！(好似係)
凌晨五點半。瞓先。

（原文於 2017 年 10 月發佈，略有修輯）

